# PAC3: Visionant el futur amb les ulleres de Manovich
### Un assaig sobre dos casos d'hibridació recent

Autor: Eduard Llach Galera

Data: 16 Desembre del 2024

## Plantejament

Amb la introducció de la tecnologia, ens trobem que molts dels mitjans tradicionals s’han digitalitzat, però aquesta no ha afectat només als mitjans i les seves expressions culturals, sinó que també ha permès combinar-los de tal manera que es creen noves eines i formes d’expressió. Lev Manovich, a la seva obra _El software toma el mando_, defineix aquesta combinació creativa com a **hibridació**. Per entendre millor el concepte podem fer ús de la distinció entre **hibridació** i **multimèdia**: La multimèdia consisteix a posar diferents mitjans junts —per exemple, un document amb imatges i vídeos incrustats— però en els que posar-los-hi no altera ni el text, ni les imatges ni el vídeo en si mateix. En canvi la hibridació uneix aquestes mitjans i expressions culturals de manera que donen lloc a una cosa nova.

Ho podem veure amb dos exemples. 

## Re-descobrint la hibridació: Dragon's Lair

_Dragon’s Lair_ és una saga de videojocs que hibrida la pel·lícula d’animació i el videojoc.

La pel·lícula d’animació tradicional explica una història única, en la qual l’espectador només pot veure-la de manera passiva. Des dels inicis del cinema es va jugar amb la idea que l’usuari pogués interaccionar amb la pel·lícula. Cap al 1912 es va presentar una atracció en què l’usuari veia una pel·lícula d’un safari i, si en el moment indicat llançava un objecte cap a l’animal i l’encertava, s’activava un mecanisme que pausava la projecció i donava un punt a l’usuari.

Els videojocs són programes interactius que s’executen dins d'un ordinador o dispositiu similar (consola, arcade, etc.). De forma oposada a les pel·lícules, en els jocs de vídeo l’usuari participa activament d’una aventura a través de les accions que realitza amb els comandaments. Si l’usuari no interactua, aquesta aventura no existeix. Des de finals dels anys 70 es van començar a introduir escenes animades en algun punt concret dins del videojoc: es reproduïa una seqüència en la qual l’usuari només era espectador, però que servia per donar coherència i profunditat al joc.

A principis dels anys 80 es produeix un punt d’inflexió. Un nou invent, el Laserdisc, va aportar una innovació important: la pel·lícula podia ser dividida en fragments i, a través del comandament, es podia saltar de forma instantània entre ells.
Aquesta funcionalitat va permetre a diferents estudis llençar pel·lícules animades: Arribat a un punt determinat, l’usuari podia escollir com seguir l’aventura i, segons la seva elecció, es mostrava una escena o l’altra. _Dragon’s Lair_, si bé no va ser el primer en adoptar aquesta tècnica, sí que va ser el més popular. En part, això es deu a que la història i el dibuix de Don Bluth, ex-animador de Disney permetia a l’usuari sentir-se dins d’un film d’aquesta famosa productora. 

En aquesta pel·lícula animada l’espectador veu i rep una senyal que li indica quina acció espera que faci (canviar una direcció o activar l’espasa) i té uns breus instants per reaccionar. Si no ho fa a temps o s’equivoca, la pel·lícula canvia per mostrar-nos la mort del protagonista. Ho podem veure en aquest vídeo:

[![IMAGE ALT TEXT](http://img.youtube.com/vi/0nEFWVXmHNQ/0.jpg)](http://www.youtube.com/watch?v=0nEFWVXmHNQ "Dragon's Lair II: Time Warp (1991) (4K Upscale)")

Si ens miréssim amb les ulleres de Manovich, ens que aquest joc representa un gènere on es fomenta una **convergència de mitjans**, combinant el cinema i els videojocs d'ordinador. Aquest espai, necessitat d'una **softwarització**, no seria possible de crear sense un software potent que permetés no només programar-lo, sino també jugar-hi. Hi trobaríem una **remediació**: No només no destrueix la indústria del cinema ni la dels videojocs, sinó que les enriqueix i amplia. I finalment, hi ha una **hibridació cultural**, creant un nou fet cultural a partir de la remescla de les anteriors, que crea una **experiència immersiva** en la qual l'usuari és part de la pel·lícula.

## Re-descobrint la hibridació: Música acústica i música electrònica.

Tot i que Lev Manovich es refereix sobretot al software, parla de la **hibridació** que es produeix en tots els mitjans i expressions culturals gràcies a la tecnologia, que actua com a propulsora del canvi. En concret, quan unim diferents estils musicals de base tradicional i de base electrònica amb el vídeo per donar a llum a un llenguatge audiovisual nou, podem parlar d’un cas concret d’hibridació: la remescla profunda. Vegem-ne el cas amb més detall.

Sabem que la música acúsica és aquella música que es reprodueix a través dels instruments acústics, els tradicionals, com el violí i el violoncel. La tenim expressada amb notació musical, el pentagrama, i és produïda per una varietat d’instruments de vent, corda i de percussió, tocats de manera coordinada per un director d’orquestra. En aquest cas, cada instrument és capaç de reproduir uns determinats sons, amb unes freqüències i durades concretes.

Definim que la música electrònica és aquella música que es genera amb un dispositiu electrònic, ja sigui creada a partir d'un instrument que proporciona diferents tipus de sons, com pot ser la guitarra elèctrica, o a través d’un dispositiu completament electrònic, com pot ser un ordindor o un sintetitzador de so, que poden generar una infinitat de sons i tons, mantenint ritmes que en la música tradicional ens semblen impossibles, ja que no depenguin de l'acció d'un humà.

Existeixen tot un seguit d’artistes, com LeBlanc, Ben Böhmer, Tinlicker, Kölsh o Worakls que estan experimentant amb aquesta remescla profunda: unint música clàssica amb música electrònica, i compartint-la a les xarxes socials amb força èxit. El fet que la distribueixin a YouTube els ha fet anar un pas més enllà i incorporar gràfics i animacions que es transformen al compàs d'aquest nou ritme.

En podeu veure uns exemples en aquests enllaços 

*Lacrimosa* 

[![IMAGE ALT TEXT](http://img.youtube.com/vi/sxgE8je65fU/0.jpg)](http://www.youtube.com/watch?v=sxgE8je65fU "Lacrimosa")

*Una Mattina*

[![IMAGE ALT TEXT](http://img.youtube.com/vi/BhJPcEmfM7M/0.jpg)](http://www.youtube.com/watch?v=BhJPcEmfM7M "Una Mattina")

Tot i que som capaços de reconèixer tant la peça clàssica com la peça electrònica, aquesta remescla crea un estil nou, que sens dubte no seria possible sense l’ordinador i el software que el permet generar. Aquest nou estil s'ha anomenat música electroacústica i els seus orígens es remunten ja a principis del segle XX, amb l'aparició dels primers instruments electrònics (si bé encara no digitals). Dins d'aquest terme s'ha unit tant la remescla de gèneres i cançons conegudes com la composició d'obres noves en la que aquesta simbiosi apareix de bon principi, com podria ser la recent banda sonora de Oppenheimer, de Ludwig Görasson.

[![IMAGE ALT TEXT](http://img.youtube.com/vi/4JZ-o3iAJv4/0.jpg)](http://www.youtube.com/watch?v=4JZ-o3iAJv4 "Can you hear the music")

Si ens miréssim amb les ulleres de Manovich, ens trobariem que la música electroacústica fomenta una **convergència de mitjans**, combinant els dos tipus de música i generant un espai híbrid. Aquest espai necessitat d'una **softwarització**, no seria possible de crear sense un software potent que permetés sintetitzar i combinar aquests són. Hi trobaríem una **remediació**: No només la música electroacústica no destrueix la música acústica ni l'electrònica, sinó que les remescla i amplia. I finalment, hi ha una **hibridació cultural** creant un nou fet cultural a partir de la remescla de les anteriors.


## Referències i bibliografia

Manovich, Lev. (2013). **El Software toma el mando**. Barcelona: Editorial UOC.  

Cowan, M. (2018). **Interactive media and imperial subjects: Excavating the cinematic shooting gallery**. https://doi.org/10.25969/mediarep/3438.

Webmagic ventures LLC (s/d). **Dragon's Lair**. https://www.arcade-museum.com/Videogame/dragons-lair

Reserved Advisor Limited (2024). **LeBlanc, Biography**. https://ra.co/dj/leblanc/biography

CEV, Escuela Superior de Formación Audiovisual, Animación 3D y Nuevas Tecnologías (s/d). **¿Qué es la Electroacústica?**. https://www.cev.com/que-es-la-electroacustica/
