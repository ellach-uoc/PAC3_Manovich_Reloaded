# PAC3: Visionant el futur amb les ulleres de Manovich
### Un assaig sobre dos casos d'hibridació recent

Autor: Eduard Llach Galera

Data: 16 Desembre del 2024

## Plantejament

Amb la introducció de la tecnologia, ens trobem que molts dels mitjans que tenim tradicionalment s’han digitalitzat. Alguns, fins i tot, ampliant funcionaliats. Però la digitalització no només ha dut a digitalitzar els mitjans i les expressions culturals que oferien, sino que també ha permés combinar-los de tal forma que es creen noves eines i formes d’expressió cultural innovadores.

Lev Manovich, a la seva obra “El software toma el mando”, defineix aquest fet com a hibridació. De fet, distingeix hibridació de multimèdia en el fet de que el multimèdia consisteix a posar diferents mitjans junts (Ex: Un document amb imatges i vídeos incrustats, però que no altera ni el text, ni les imatges ni el vídeo) i la hibridació uneix aquestes mitjans i expressions culturals de forma que donen lloc a alguna cosa nova.

Ho podem veure amb dos exemples. 

## Re-descobrint la hibridació: Dragon's Lair

Dragon’s Lair és una saga de videojocs que hibrida la pel·lícula d’animació i el videojoc.

La pel·lícula d’animació tradicional explica una història única, en la que l’espectador l’únic que pot fer és això: Veure-la de forma passiva. Des dels principis del cinema es va jugar amb la idea que l’usuari pogués interaccionar amb la pel·lícula. Cap l’any 1912 es va presentar una atracció en la que l’usuari veia una pel·lícula d’un safari i, si en el moment indicat llençava un objecte cap a l’animal que es veia i l’encertava, s’activava un mecanisme que pausava la projecció i donava un punt a l’usuari.

Els videojocs són programes interactius que s’executen dins de l’ordinador o similar: consola, arcade, etc. De forma oposada a les pel·lícules, en els jocs de vídeo l’usuari participa d’una aventura a través de les accions que realitza en els comandaments. Si l’usuari no interactua, aquesta aventura no existeix. Des de finals dels anys 70 es van començar a introduir escenes animades en algun punt concret dins del videojoc: es reproduïa una seqüència en la que l’usuari només era espectador, però que servia per donar coherència i profunditat al joc.

Però a principis dels anys 80 es produeix un punt d’inflexió. Un nou invent, el Laserdisc, va  aportar una innovació important:la pel·lícula podia ser dividida en fragments i, a través del comandament, es podia saltar de forma instantània entre ells.

Aquesta funcionalitat va permetre a diferents estudis llençar pel·lícules animades: Arribat a un punt determinat, l’usuari podia escollir com seguir l’aventura i, segons la seva elecció, es mostrava una escena o l’altra.

Dragon’s Lair, si bé no va ser el primer en adoptar aquesta tècnica, si que va ser el més popular. En part, degut a que la història i el dibuix Don Bluth, ex-animador de Disney permetia a l’usuari sentir-se dins d’un film d’aquesta famosa productora. 

En aquesta pel·lícula animada l’espectador veu i sent una senyal que li indica quina acció espera que faci (canviar una direcció o activar l’espasa) i té uns breus instants per reaccionar. Si no ho fa a temps o s’equivoca, la pel·lícula canvia per mostrar-nos la mort del protagonista. Ho podem veure en aquest vídeo:

[![IMAGE ALT TEXT](http://img.youtube.com/vi/0nEFWVXmHNQ/0.jpg)](http://www.youtube.com/watch?v=0nEFWVXmHNQ "Dragon's Lair II: Time Warp (1991) (4K Upscale)")

En conclusió, Dragon’s Lair és un exemple perfecte d’hibridació: fusiona dos medis per proporcionar una experiència nova. D’una banda canviant el llenguatge cinematogràfic de la pel·lícula, introduint la necessitat d’interacció de l’usuari per a que aquesta es desenvolupi. I de l’altra, la pel·lícula deixa de ser una seqüència lineal en un únic fitxer: Cal un índex d’escenes i la necessitat de poder saltar entre elles.

## Re-descobrint la hibridació: Música acústica i música electrònica.

Tot i que Lev Manovich es refereix sobretot al software, parla de la hibridació que es produeix en tots els mitjans i expressions culturals gràcies a l’ordinador. En concret, quan unim diferents estils musicals i de vídeo per donar a llum a un gènere nou, podem parlar d’un cas concret d’hibridació: la remescla profunda, que genera un nou llenguatge, una nova estètica a partir de la combinació dels diferents medis.

La música acúsica és aquella música que es reprodueix a través dels instruments acústics, els tradicionals, com el violí i el cello. La tenim expressada amb notació musical, el pentagrama, i és produïda per una varietat d’instruments de vent, corda i de percussió, tocant els diferents instruments i dirigits per un director d’orquestra. En aquest cas, cada instrument és capaç de reproduir uns determinats sons, amb unes determinades freqüències, i amb uns determinats temps.

La música electrònica és aquella música que es genera amb un dispositiu electrònic, ja sigui creada a partir un instrument mixt — com pot ser la guitarra elèctrica — o a través d’un dispositiu completament electrònic, com pot ser un ordindor o un sintetitzador de so. A diferència de la música d’orquestra, un únic aparell pot generar una infinitat de sons i tons, mantenint ritmes que en la música més tradicional ens semblen impossibles.

Existeixen tot un seguit d’artistes, com LeBlanc, Ben Bohmer, Tinlicker, Kolsh o Worakls que experimenten mesclant música clàssica amb música electrònica. Podeu veure’n un exemple amb l’adaptació de 

*Lacrimosa* 

[![IMAGE ALT TEXT](http://img.youtube.com/vi/sxgE8je65fU/0.jpg)](http://www.youtube.com/watch?v=sxgE8je65fU "Lacrimosa")

*Una Mattina*

[![IMAGE ALT TEXT](http://img.youtube.com/vi/BhJPcEmfM7M/0.jpg)](http://www.youtube.com/watch?v=BhJPcEmfM7M "Una Mattina")

Normalment aquestes composicions no fan servir només la mescla d’instruments per crear una nova forma de composició, sino que com hem vist incorporen com a mitjà d’expressió el vídeo, un vídeo que canvia, muta i acompanya a la música. Un nou llenguatge — la remescla profunda — que sens dubte no seria possible sense l’ordinador i el software que el permet generar.

## Referències i bibliografia

Manovich, Lev. (2013). **El Software toma el mando**. Barcelona: Editorial UOC.  

Reserved Advisor Limited (2024) **LeBlanc, Biography**. https://ra.co/dj/leblanc/biography
